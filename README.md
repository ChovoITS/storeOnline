# Store Online

Si vuole progettare una base di dati per gestire uno store online di applicazioni mobili. Si vuole progettare una base di dati per gestire uno store online di applicazioni mobili. Ogni applicazione dispone di un nome (univoco), una categoria, un anno di pubblicazione, una dimensione ed un prezzo. Inoltre, per ciascuna app si vuole tenere traccia della lista di aggiornamenti rilasciati. Ogni aggiornamento dispone di un numero (progressivo per quell'app), una data, una dimensione, ed una descrizione. Si vogliono poi gestire le informazioni relative agli utenti che possono accedere allo store. Ogni utente dispone di un identificativo (univoco), un'email ed un recapito telefonico. Sono previste due categorie di utenti: sviluppatori ed acquirenti. Ogni app e' associata ad un utente sviluppatore che ne ha curato la realizzazione e l'upload sul sito. Gli utenti sviluppatori dispongono di Partita Iva e Codice Fiscale, e possono essere a loro volta di due tipi: software house o programmatori singoli. Delle prime si vuole memorizzare nome e sede legale (via/numero civico/città/cap). Dei secondi si vuole memorizzare nome, cognome, ed anno di nascita. Gli utenti acquirenti possono fare acquisti di app presenti nello store. A tal proposito, essi dispongono di una o piu' carte di credito, di cui si vogliono memorizzare numero, data di scadenza, e tipologia (es. VISA). Si vuole tenere traccia dello storico degli acquisti operati da ciascun acquirente. Ogni acquisto dispone di un codice (univoco) ed una data, puo' includere piu' prodotti (ossia piu' app mobili) ed e' collegato ad una carta di credito dell'acquirente. Infine, si vuole fornire la possibilità agli utenti (sia acquirenti sia sviluppatori) di inserire commenti sulle applicazioni presenti nello store. Ogni commento dispone di una data, un testo, ed una valutazione (un numero tra 0 e 5), e' inserito da un utente, e fa riferimento ad un' app mobile dello store.